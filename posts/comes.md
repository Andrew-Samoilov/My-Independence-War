---
title: 'Танковий прихід'
date: '2022-10-13'
place: 'с. Дворічне, Харківська обл.'
titleImage: "/images/posts-img/comes/IMG_20221013_134020.jpg"
---

приходжу на  інтернет, акум від рації ставлю, повербанк нема куди. Приходить (танковий постріл) відносно далеко, але досить гучно, лягаю. Йота випихує собаню, яка між зарядками, тройніками, але ніфіга, вона занирює назад, ну і добре. Далі чатюсь з малим про ціни на вікна на Гвардійську (Бухала).

А тут голосно чую прихід, падаю, вжимаюся в землю, голова до голови до Йоти, прикриваю вуха, відкриваю рот, але не миттєво. Приглушує, піщить у вухах. Сипе землею по ногам, відносно сильно, відчутно. Намагаюсь роздуплитися. У Йоти кров на голові, в мене десь з башки збоку закапало. Проходжусь по голові - ок. Чуть надірвана і кровить верхня частина вуха.

## Танчик влучив у 3-5 метрах

Петрович кричить - _мене поранило, в когось є аптечка?_ Ні в кого нема бо усі без броні прийшли на інтернет. Вскакую, починаю шукати аптечку. Пустий окоп, знов нікого, у кутку окопчика офігівший, паралізований Бабай, з очима по п'ять копійок - протягує велику американську сумку медика, поясну, круту. Хапаю, біжу до Йоти. В нього бошка вже відчутно у крові. Він кричить - _луплять по КСП, треба тікати у бліндаж,_ (насправді - ні, лупили просто по карті) шукаємо бліндаж. Викликаю по рації Ізраїлья на КСП. Далі шукаємо місце. Окопчик Алі - мало місця, біжимо далі - чуємо тут Зінгер. Ще далі - білий як мел Омега. Йдемо до Петровича на кухню, це в стороні, метрів під 100. Знов у рацію - Ізраїлю відбій, нетреба йти, йдемо до тебе. Дорогою притискую шапку до вуха, щоб не капала кров.

Дійшли, знайшли стульчик де посадити Йоту. Розкриваю сумку, щось велике, хустка, не то, дістаю що перше підходяще - бінтик, поки достаю він випадає з рук, достаю інший. Скручую його в пару раз, даю Йоті - кажу зажимай рану рукою, я буду щось далі шукати, що є. Чогось відволікаюсь, потім питаю де Петрович і Ізраїль.

Питаю у Макса, що у мене з вухом. Він каже розсікло, ще є оскільки на шиї і на віску, дивно я їх не відчуваю. Кажу - давай витру - Макс каже: - ні, можуть бути уламки, тра їхати, там подивляться. 

Гора мотає Йоту якимось бинтом.

Приходить Бабай, йому вже явно краще, він може діяти.

Поступово збираються 

## на евакуацію. 

Прошу Шуріка збігати за воєнніком, який у броні. Їдемо до мосту, переходимо міст, знов машиною до лікарні в Дворічній. Там оглядають усіх, я найлегший - контузія і трохи посікло вухо. На шиї просто земля, ні чого страшного. Петрович наполягає щоб я сказав про клапан і варфарин. 

![Котики](/images/posts-img/comes/IMG_20221013_134020.jpg "Кошенята під лікарнею у Дворічній")

Далі їдемо у Шевченкове. По дорозі кажу - **"може з мене вже досить"** може варто підзарядити рандом, чи то дати відпочити янголу охоронцю. Хлопці, знаючи про мій клапан підтримують.
