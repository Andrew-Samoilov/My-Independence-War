---
title: "Знищення бетера, або п13да нога у квадраті"
date: "2022-08-30"
place: "Ізюмский ліс"
titleImage: "/images/posts-img/minus2nogy/IMG_20220901_095057.jpg"
---
З подачі Паші АйТі, - сходи напиши своїм, або голосом відправ, їм буде приємніше, вперше за тиждень (виявляється вже цілий тиждень) пішов до КСП. Виявляється що дорога туди без броніка не така вже й складна.
Поназаписувпв повідомлень, взяв трохи хітрої мівіни (гостра, рамен), накачав ютубів, зустрів хлопців.

Дорога назад важче

Прийшов, 

**Виявляється Редут і Айті пішли у рейд.**
Айті хотів такого.

Вітя чось думає що я випив, я просто змінив картинку. 

Присилають двох хлопців з середнього посту на підкріплення. Спілкуюсь з Савою, Шуріком і Святим. Відправляють спати, роззуваюсь максимально, протираю ноги, стельки та лягаю.

Вроді знайшли бєтер і БК, наші чогось йдуть їх зустрічати.

Рація розривається, Омега намагається їх повернути, Редут каже - через 30 маленьких, на шо Омега каже що через 30 маленьких буде як у негра в сраці. 

Лишаються Йота і Хімік, інших повернули
Щоб перекрити час Хіміка на чергуванні вирішуємо спати втрьох біля поста

## Один трьохсотий, 
Збирається група евакуйовувати, Бужу Саву, сам стою далі на пості.

Постріли

Збирають группу на зустріч

Ізраїль забирає мене, Бужу Шуріка, пояснюю чипляю собі додаткову рпску з аптечкою, і іду на 11 пост. 

Довго збираюсь і йду на 11й.

Збирають евак групу

Рвусь іти я, Конотоп не пускає, вже другий раз якось не так, звідкись знає про мій клапан, але об'єктивно я не найбільш крепкий чи витривалий, йдуть фізично більші: Петрович, Святий, Йота Ізраїль.
Даю святому свій шолом бо він в панамці.

Стоїмо на 11му, чуємо через рацію: Ще плюс 2 трьохсотих. Конотоп намагається вияснити хто, і чи цілий Ізраїль (так). Кажуть по рації що Святий трьохсотий, 

Ще одного нема, тільки 2. 

_Потім виясняється що Йота частину шляху ніс святого на спині,_ намагаючись максимально слід в слід бо можливо заміновано.

Десь як в цей же час чую хлопки, не зрозуміло що. пролітає думка, _Якщо це наші, то це піздец, ми їх не винесемо, вони там і лишаться._ За кілька секунд, які йшли реально довго, чую Хіміка який щось каже по рації. _Наші цілі,_ видохнув.

Чую по рації щоб хтось допоможе чи огляне Колю Святого.

Нарешті підходять хлопці з ношами, підмінюю Петровича, який біжить і розчищає місце у бліндажі.
## Допомагаю у сортувальному бліндажі
### Святий
просить положити відірвану ногу на щось повище, щоб не тримати, шукаю, знаходжу ящик з під 5.45 примощуємо туди, йому холодно , вкриваю двома термо ковдрами. Все одно холодно від піску, прошу когось допомогти, перетягуємо його на карімат.

Намагаюся оглянути, дивлюсь на ноги, шматки лівої ступні чи то ноги нижче коліна болтаються, видно кості, залишок пальця. Права у кросовку, він єю рухає, більш менш вільно. Зверху затягнуто два турнікета. Нічого не кровить. Дивлюсь яеце, дорізаю ножицями труси чи штани, яйце сильно розпухло, є рубець, на вигляд схожий на застрявший уламок чи осколок, що запікся. Не чіпаю

Питаю про піл пак, він не знає що це, даю свій.

Сумніваюсь в стороні термо ковдри, читаю на обгортці, вона незручна, біла, погано видно у світлі червоного ліхтаря, переукриваю.
Поки нічого не роблю складаю аптечки, в яких шукав ковдри.

По ходу попереднього двіжу спілкуюся з Колею Святим. Він з Полтави. Є дівчина, зустрічаються три роки. Переживає що вона його кине - знайдеш іншу. Просить застрелити, кажу вибачай чувак, але ні, в нас ти виживеш, а потім зробиш сам що схочеш, і прибираю ножиці в сторону, мій автомат і так в стороні, щоб не дістав. 

Питає про обезбол, знімаю защебку з налбуфена, згадую про морфій, якій він вже випив, кажу що краще не треба. 

_Потім консультуюсь у Ізраїля - можна давати, але не варто. Може викликати пригнічення дихання. І ще, від чисто болю людина не помре, це погано - так, але медгоблін писав про больовий шок._

Не можу оглянути, Коля відмовляється, вмовляю запшикати спиртом руки, але, це напевно щоб хочь щось робити. Десь у процессі цього Святий вибачається і сцить. Пою водою з фляжки.

Постійно питає коли буде євакуація. Раз навіть виходжу до Шуріка на 14пост спитати що чути по рації.
### Паша АйТі
Через деякий час, по відчуттях десь годинка, але може бути не точно, приносять Пашу. Він в ледь свідомості, йому холодно, просить свій найтепліший у світі спальничек, що йому подарувала дружина. Вкриваємо термо ковдрами, спальніком, шапкою. Бачу його пробитий берць. Друга нога у дрібних запечених ранках.

Міша намагається тримати Пашу і одночасно оглядати, трохи хрень, прошу Саву допомогти Ізраїлю, потримати Пашу, поки Ізраїль буде його оглядати.

Міша тампонує відкритий перелом і попускає турникет на оберт, все ок, ні чого не кровить.

Макс приносить півторачку чаю, поїмо поранених чайом. 

Сава знаходить піл пак, сам нагодувати не може, я забираю пігулки і даю Паші.

Паша виграв конкурс на найменший мікро .. :-) 
![Пашини талани](/images/posts-img/minus2nogy/IMG_20220905_153318.jpg "Хочеш 100 тисяч бойових - будь готовий носити таке взуття")
_Хочеш сотку бойових - будь готовий носити таке взуття_
## Евакуація на КСП
Нарешті приходять хлопці Зінгера, щоб допомогти у евакуації. З собою приносять жорсткі ноші, на яких , виявляється набагато швидше тягнути, на мягких, тим паче Паша важкий. По рації чую щоб перші, які донесли - направили когось донести ноші Ізраїлю, який усе ще йде.

Окремо про дорогу - крива тропа з купою повалених дерев. Тропинку сильно не зпрямиш, може бути заміновано, треба пускати саперів на повноцінне розмінування. Також пару днів тому вирішили не проходити бензопилою, щоб не було видно з дрона.

Міняю Шуріка на пості.

Приходять хлопці з євакуації, спілкуємося, підходить Ізраїль, сумнівається в тому чи потрібно було послабляти турнікет, щоб мертві тканини не попали в кров. Потім довго не можу заснути, ридаю в спальніку,

Добре що перед цим зарядив ліхтарик, який пішов по рукам, але повернувся. Давав Саві, той Максу, той Конотопу. Наступного дня я його таки знайшов.

Чув по рації що весь цей двіж затримав танковий наступ чи двіж на добу.
За цю ніч так настріляли, засвітили ліхтарями, що якби поряд хтось був, вони б напали, і добряче б нам навіщали.
Понаписували гору різних рапортів, то на Конотопа, то на Ізраїля, що взагалі повний капець, він вів себе в екстремальних умовах як добре навчений, розуміючий що робити профі.
![Ранок](/images/posts-img/minus2nogy/IMG_20220906_064635.jpg "Осінній ранок, піднімається Сонце, Шурік йде з посту")
_Осінній ранок, піднімається Сонце, Шурік йде з посту_