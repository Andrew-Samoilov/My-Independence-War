---
title: 'Перший день війни'
date: '2022-02-24'
---
Співбесіда, що не відбулася
Вибух вночі. Один — можливо, випадковість. Два — явно вже щось. Новини в телефоні. На **нас напали кляті москалі** через бульбашів. Сцука підари.

Десь на початку восьмої набрав Анатолій: на роботу йти нема що, забрати ноут не вийде, там нікого не буде. Набрали води у купу ємностей. Зібрали тривожні валізки і пішли гуляти собаню довгим маршрутом по лісу. 

Виявляється, є ще місця між квартальними дорогами, про які ми не знаємо. Лорд знайшов мертвого дикого птаха, і, на диво, легко зреагував на фу. Наприкінці прогулянки зрозумів, що піду в армію, інакше йобнусь, гортаючи новини. Тайка активно розказувала мені про кібервійська.

Дома змінив відносно зимові боти на кеди, взяв маленький (!) (не той, що тревожний) декатлонівський рюкзак, одягнув пару тонких кофт, щоб не потіти, бо йти пішки. 