---
title: 'Перший бій'
date: '2022-06-20'
place: 'с.Білогорівка, Донецька обл.'
---
![Сховище](/images/posts-img/bila-gora/IMG_20220620_075621.jpg "Бомбосховище, відносна безпека")

> _Перед першими_

> _(Гасло київського Тро)_

Їхали закривати прорив, але його вже до цього закрили без нас :-/ . Привезли в старезне бомбосховище на території Лисичанського нпз . Холодно, сиро, але захищено від прильотів. Хлопці казала що локація вчисту як в метро 20непомню яке. Шумить генератор, є невелика кількість двохярусних ліжок на яких постійно хтось спить, інші сплять на піддонах або на чему попало. Совається здоровий, але молодий собака, мабуть лишився після 200го погранця :-(. Собаню потім ділили Циган і Ояма, тра дописати….
![Вівчарка](/images/posts-img/bila-gora/IMG_20220620_095542.jpg "Гарна погранецова вівчарка")

## Вихід 1го відділення
Вийшли в посадку десь до 2 годині ночі. Нам Херобора зкомандував збиратися, попросиналися, повністю зібралися зі штормовими рюкзаками, але без спальників та кариматів. Рушили до машини, по дорозі перестрів Байкер, відбій роздягаємося, Херобора не так пойняв. 

Спимо далі, потім виходимо з вологого сховища на верх в сушимо ноги, берці , шкарпетки на сонці. Періодично (раз в пару годин) щось бахає поряд. Раз бахнуло сильно ближче - похапцем зібрався, забув бафік - на диво потрібну річ: під шолом щоб не так заливало потом, спати тепліше. Як виявилося Кардан його підібрав, я попросив - вернув. Що забавно, так само він забув годинника, який свої знайшли і повернули.
## Дорога 
Десь вже о 20 збирає Байкер - є інфа що москалі будуть йти на прорив, висуваємося на позиції. З собою тільки БК, вода, лопатки, ні яких рюкзаків, спальників, карімата. Перебіжками пересуваємося до "під дахом" в автосервісі. Звідти починаємо йти пішки розбитою колоною. Підбирає Байк на субарі, їй херово, але вона їде. Три чоловіка в броні з автоматами сидимо тісненько. Дорога жорстка, постійно треба обїжати воронки від мін і подібного.

Заїжаємо в сизу димову хмару зі специфічним запахом пороху, видимість слабенька, з диму , прям кінематографічної, з'являється жовто блакитна стела Лисичанськ. Їдемо під звуки міномета, арти і хз чого ще.
## Поле
Виходимо на фермі. Йдемо по трав'яному полю десь по пояс, поміж парканами з рабиці. На полі перебіжками займаємо позиції для стрільби (по дорозі). Куди ставати не дуже зрозуміло, поле в горбах, ровах і подібних ямах. Бачу нашого Зуба що швидко риє окопчик в горбу. Він явно зляканий, але риє активно.

Працює міномет.

Далі пара гранатометників Петрович ще з кимось, проходжу ще повз них бачу плавний, але все таки холмик, як хвиля або насип.

Дико рию пагорб з битої глини, черепки летять з під моєї лопати як дурні. намагаюся вкопатися в хвилю, щоб захистити перед, лице,.. 

Підходить Місяць, потім Лісник, йдуть шукати укриття далі.

Шурік (кулеметник) підходить, займає позицію на 10-20 метрів лівіше і  спереду. Гранатометники кричать - Шурік на нашій лінії вогню, там дорога, хай перемісться. Намагаюсь до нього докричатися, не виходить бо він глухуватий. Він кричить - підійде і скажи, підходити по відкритому страшно, поки я вагаюся, він підходить. Кажу що за нами є Місяць з Лісником, вроді там толковий рівчак, він переходить.

Міномет прилітає вже ближче.

Міна прилітає поруч, шустро згадую що треба відкривати рот. Гарячий шматок землі ззаду між бронежилетом і штанцями на відкриту ділянку. Страшно, в перчатках не розумію чи є кров, заспокоююсь, шукаю дірку - нема, це ок.

_Можливо цією ж міною контузило Місяця, але це не точно._
## Евакуація Коваля
По радійці чую як Хімік каже що Коваля поранено у праву ногу. Хімік просить когось на допомогу, приходить Ізраїль, він близько. Викликають мене з м'якими носилками. Закидую за спину 2 разові труби м72, калаш, саперку в руку біжу до них. Бігти десь метрів в районі 100, вже ніч, і не дуже зрозуміло де вони. Підзивають, спускаюсь у рівчак. Коваль вже з турнікетом.

_Безліч такмедів пройшли не зря_

Намагаємося зняти ноші, які закріплені в мене на окремому ремені, разом з флягою і двома аптечками. Не відкріплюються, знімаю пояс, даю ноші. Ціпляю пояс назад, Юра і Міша намагаються вложити Серого на ноші, допомагаю їм. Питаю чи потрібен Ковалю сильний наркотик (при сильних пораненнях щоб не відчував болю). Каже що нічо, протримається. Приходить Байкер.

Потім Серий просить прив'язати зламану ногу до здорової. Ізраїль в'яже. Лишаю м-ки, лопатку. Беремося тягнути Серого. Важко. При цьому що він не найважчий. Приходить на допомогу Петрович, стає трохи легше. Але все одно двічі стаємо перепочивати. На одній із стоянок знімаємо з Серого броню, виймаємо з неї воєннік. Байк питає чи вмію я водити, кажу ні :-( .

Дотягує до машини Байка на дорозі біля ферми. Прилітає спочатку одна, потім дві міни поруч , залягаємо. 

Підходить замаханий Алі, бо він всю дистанцію, яку нас везли, йшов пішки, під обстрілами. Байкер з кимось переговорюється куди везти пораненого, рішають що на "сарай". Втягуємо Серого на ношах в авто, це не дуже зручно, бо нога і небагато місця. Байкер їде евакуювати пораненого.

Вертаємося на позиції.

### В ретроспективі кажемо що:
- безліч такмедів пройшли не зря,
- Серий вирішив не вкапуватися, бо він в ярку, але рівчак широкий, метрів 3 і довгий, все щое туди попадає гарантовано прилдітає, прилітає от і прилетіло :-/ ,
- дуже добре що ноші, які Юра таскав в рюкзаку, переддень приторочили до мого ременя, як би ми його тягнули без носилок - незрозуміло,
- дуже добре що Байк на авто прямо на полі бою, коли б була евакуація незрозуміло,

## На позиції
Вертаємося на Юрину позицію. Юра каже - один риє, інший дивитися в тепловізор. Особливо ні хріна не видно, або треба сильно висовуватися, але лячно. З'ясовуємо як краще рити, вздовж чи поперек, щоб було безпечніше. В цей час по нас працюють арта і міномети. По Юрі видно що йому страшно, але при цьому він тримається. Він виходив з м71, під захист однієї берізки, фактично на голу дорогу, готовий стрелити по колоні, тому він точно не боїться, або добряче працює зі страхом.

Каже мені - треба відходити, питаю - це ти так вирішив? Він каже - ні, Місяць, - ти впевнений? Він докрикується, до Місяця , тепер і я чую, так, Місяць скомандував.
## Під блоками
Трохи перебігаємо яром, потім виходимо на відкриту поверхню.

_Як потім казали хлопці - за ці півтори доби безперервних інтенсивних обстрілів прилетіло як за все Ато в 14-15 році._

Більше прислухаюсь до того що каже Хімік, а то 1й бій, не розумію що і куди летить. Хлопці підказують, кричать, біжимо. Ломлюся під блок, Петрович кричить - з іншого боку залізь. Закладу, під блоками місця більше ніж здається, за рахунок форми блоків. (Це напевно стопка перекриттів, штук десь 8-10) і як показує практика - досить стійка штука. Вмощуємось майже в два ряди. Робимо перекличку, з'ясовуємо що кількох нема, виясняємо хто де. В перервах між приходами трапляються приколи, на зразок Кардана, що захрапів.

Лежачи перераховували спорядження, хотів піти за лопаткою, Сава погоджувався йти зі мною, Хімік не пустив.

Вирішуємо що робити, благо є Місяць, як старший, він каже що якщо не прийде Байкер - чекаємо до не пам'ятаю точно скількох, може 2 годин ночі і відступаємо.

Страх дуже цікава штука, що залежить від інших. Місяць каже - "ну нахер як валять, відступаємо" - страшно. Байкер каже - " в нас є задача закріпитись в посадці, працюємо"
## Посадка 
Двійками переміщуємося в посадку, намагаємося знайти гарні місця закопуємося. Копаємо подвійний окоп з Шуріком, виявляється такій як треба - буквою "v".

В ночі зовсім не холодно, навіть жарко, якщо копати в касці, броні і швидко. Стомлюєшся, пітнієш, сідаєш відпочиваєш - мерзнеш, повторювати до досягнення мети )))

Настає ранок, пауза закінчується, знов криють міномети, артилерія, чути прильоти градів по фермі. Мабуть в тепловізор побачили стадо баранів, незрозумілим що це і вирішили зрівняти з землею. Палаючій шифер тріскає нагадуючи стрілковий бій. Періодично пролітають осколки, з звуком нагадуючи мікро вертольотики, і чути як вони косять траву і падають поруч. В цей час максимально втискаюся головою в окоп.

Лежати лицем в землю набридає і періодично перевертаюсь лицем догори. Спати на спині фізично важко, броня і набої не дають зробити глибокий вдих, дихаю як можу ). В черговий раз чую прильоти які йдуть все ближче, знов перевертаюсь на спину - так каска закриває більше голови.
Стає все світліше, лежимо в окопах, розумію що в мене у фляжці немає води бо сильно рив в я ділився зі всіма, коли евакуювали Коваля. Без води погано. У інших не прошу, бо у всіх було по однаковій фляжці.

Приїжає Байкер, привозить пляшку води, роблю кілька ковтків, замало. Лежимо далі, нарешті привозять багато води. за один раз випиваю мабуть літр. Оживаю, можна жити.
Байкер забирає типу в увал підконтуженого Місяця і Кардана. Ще одну ніч ночуємо в окопчику.
Алі бере керування в свої руки, як старший за званням. В цей час повз нас отходять інші взвода. Відправляє Юру гонцем на позиції за нами - там вже стоїть і вкопується 79ка - десантної штормова бригада з гаслом "завжди перші". 

> _Київське Тро - перед першими_

Виявляється ми були навіть не на нулі, а на мінусі - за лінією фронта.

Юра доходить, підтверджує що ми будемо йти, щоб нас не постріляли свої. Переходимо двійками, 79 стоїть над глибоким яром, зручно. Алі передає на штаб що взвод байкера перейшов на позиції 79ки. Нас пригощають кавою, намагаються нагодувати. Здається ми лишаємо там 1н Nlaw. Спілкуємося з ними. Алі з одним з командирів і ще кимось проходять до наших позицій дивляться що лишили, що треба забирають.

Приїжає Байкер, завантажуємо в одному машину важку зброю, вона їде. Хвилин за 15 приїжає інша, полотно грузимось, я в багажнику, благо що це джип. Приїжаємо на бомбосховище. Через старлінк пишу _"живий, здоровий, цілий"_ і відправляю селфі
![Селфі](/images/posts-img/bila-gora/IMG_20220623_065052.jpg "Селфі")

**ЖивимО!**

### Ретроспективно, 
#### Сенси перебування на Бг:
- Територія вважається нашою, якщо на ній вкопана піхота,
- Дати можливість спокійно працювати нашим танкам, сау, щоб не підійшла ворожа піхота 
- Дати можливість окопатися 79ці.

#### Хтось скаже "удача", я скажу: 
- Тренування, комунікація,
- маленькі, правильні вчинки просто людей, 
- вчинки, знання й навички командирів більшою мірою роблять виживання, успішність підрозділу сильно більшими а кількість втрат меньшими.
